Voorbeeld van vorig jaar


BINGO
=====

Je opdrachtgever is de onderneming Bingo. Deze onderneming maakt spaarkaarts
ystemen die
ze verkoopt aan horeca en kruidenierszaken. Hun nieuwste product is een spaarkaart die je in
meerdere winkels kan gebruiken. Zo kan je punten
sparen in de ene winkel en uit geven in een
andere winkel (met dezelfde spaarkaart).
Er werd al een fabrikant gevonden
voor de (elektronische) kaarten en er is een ruime lijst van
winkels die interesse hebben om het systeem te gebruiken. Bingo vraagt jull
ie hulp om het informatiesysteem te ontwikkelen.
We hebben ook reeds een verkennend gesprek gevoerd met
het managementteam van Bingo en dit is wat ze wensen.


Het nieuwe systeem moet informatie bijhouden over de verschillende
winkels die meewerken, hun assortiment en hun klanten. Het systeem gaat ervan uit dat een winkel een bepaald assortiment aan artikels heeft. Enkel die
artikels die punten opleveren hoeven in het systeem te zitten. Bepaalde artikels geven recht op
een vast aantal bonuspunten als een minimum aantal stuks van het artikel wordt gekocht.
Met deze bonuspunten kunnen bepaalde artikels (dezelfde of andere dan degene die punten
opleveren) van een winkel gratis verkregen worden.

In sommige gevallen is het echter vereist
om binnen de transactie voor een minimum geldbedrag te kopen vooraleer het artikel met
punten betaald kan worden.

Een artikel levert enkel bonuspunten op als het niet gratis werd
verkregen. 
Let wel op: een winkel kan meerdere vestigingen hebben, maar iedere vestiging van
een specifieke winkel heeft hetzelfde aanbod
aan artikelen die het onder dezelfde voorwaarden
aanbiedt.

Bij het opstarten van een nieuwe winkel
in het systeem, wordt eerst de winkel geregistreerd
en dan zijn verstigingen. Er kunnen maar artikels aan het assortiment toegevoegd worden
wanneer er minstens één vestiging van de winkel bestaat. Vooraleer de winkel
het systeem in gebruik kan nemen, dient gecontroleerd te worden of er minstens één artikel punten oplevert en
of er minstens één artikel kan verkregen worden met gespaarde punten. Verder moet
voor artikels die punten opleveren
ook gecontroleerd worden dat het aantal verkregen punten voor
een artikel minimum 0,25 punten en maximum 2 punten oplevert per euro van de prijs.

Omgekeerd moet ook gecontroleerd worden of een artikel dat zowel met punten als met geld
betaald kan worden, het aantal nodige punten tussen
0,25 en 2 per euro van de prijs ligt. Pas
als de winkel een geldig assortiment heeft (dat aan al vorige voorwaarden voldoet), kan een
spaarkaart in die winkel gebruikt worden.
Wanneer een persoon in een winkel artikels koopt
(met geld en/of met punten), moet hij de QR-code van zijn spaarkaart scannen.
Deze QR-code komt overeen met het uniek nummer van
de spaarkaart in het systeem. Zowel bedrijven als privé-personen kunnen een spaarkaart
aanschaffen. Bij een bedrijfskaart wordt bij het scannen aan de kassa
de naam, het bedrijfslogo en het BTW- nummer kort getoond op een display,
samen met het aantal reeds gespaarde
punten. Bij een privé-persoon wordt de naam en
pasfoto kort getoond met het aantal punten.

Het is verder ook mogelijk dat verschillende spaarkaarten gebruikt worden om punten te sparen
in een gezamenlijke account. Zo kan bijvoorbeeld iedere werknemer van een bedrijf of elk lid
van een gezin zijn eigen kaart krijgen, maar toch sparen voor een gezamelijke account.
Op ieder moment in de tijd kan een spaarkaart maar aan één account gekoppeld
zijn, maar het is wel mogelijk om het account dat bij een kaart hoort te veranderen na verloop van tijd.
Als een persoon in een deelnemende winkel aan de kassa komt, dient hij zelf met
zijn kaart de QR-code te scannen. De punten van zijn aankoop worden automatisch bijgewerkt.
Dit wil zeggen dat het systeem nagaat of bepaalde artikelen niet betaald moeten worden 
(omdat ze met punten betaald kunnen worden en er voldoende punten op de kaart staan)
en dat het voor de overblijvende artikelen ook nagaat of er punten bij het saldo moeten opgeteld worden.
Op het display aan de kassa verschijnt vervolgens de nodige informatie.
Bingo vraagt een voorstel over hoe dit het best bepaald kan worden. Ze
laten wel weten dat een artikel niet deels met
punten en deels met geld betaald mag worden.
Tot slot is er nog het VIP-systeem. Van zodra op een account in de voorbije 12 maanden meer
dan 10.000 punten verzameld werden, wordt het account gemarkeerd als VIP (en wanneer
gemerkt wordt dat een VIP-klant in de laatste 12 maanden minder dan 10.000 punten
verzamelde, wordt zijn VIP-status verwijderd). Als VIP-klant maak je deel uit van het award
systeem en kan je specifiek sparen voor drie awards (als gewone klant gaat dit niet).

  BigSpender: wanneer je voor minstens 5.000€ kocht in de laatste 12 maanden, krijg je
              deze award (*), welke je meteen ook 500 extra spaarpunten oplevert.

  Wolverene: wanneer je in minstens 20 verschillende winkels (niet vestigingen) punten
             spaarde in de laatste 12 maanden, krijg je deze award (*), welke je meteen ook 600
             extra spaarpunten oplevert.

  Major: voor iedere winkel (niet vestiging) kan iemand major zijn: dit is de klant die in de
         laatste 12 maanden het meeste geld uitgaf in de betreffende winkel. Wanneer je major
         wordt, krijg je de award (*) en verliest de vorige major de award en ontvang je ook 100
         extra spaarpunten.

(*) de award ontvangen, wil zeggen dat je een mail krijgt met het goede nieuws en je nieuwe
puntensaldo, maar ook
dat je zolang de award in jouw bezit is,
een badge op het scherm
aan de kassa verschijnt bij iedere aankoop. Iedere VIP-klant kan dus in een specifieke
winkel tot drie badges tegelijk zien bij aankoop 
(de major-badge wordt uiteraard enkel getoond in de
winkel waar je major bent: in een bepaalde winkel wordt de major-badge niet
getoond als je enkel in andere winkels major zou zijn).


De winkels moeten op ieder moment hun informatie kunnen opvragen. Dit wil zeggen dat zij
rapporten moeten kunnen trekken met hun verkopen en de bijhorende uitgereikte punten, maar
ook met de verkopen die betaald werden met punten. Beide rapporten moeten per winkel of per
vestiging van de winkel gegenereerd kunnen worden. Daarnaast wil men ook een
rapport kunnen trekken waarin
het assortiment van een bepaalde winkel opgelijst
wordt, samen met alle
informatie over de bijhorende punten van ieder artikel.
